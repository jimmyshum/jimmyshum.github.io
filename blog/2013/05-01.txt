係joint-u secret見到既勵志post


"我覺得我入大學做得最岩就係揀岩科。

雖然我會考同AL都算考得幾好（絕對夠讀BBA），但係我都揀佐一科大部人當佢係水泡科既一個major : computer science。D 
人可能會覺得我好傻、好天真，考得好唔去讀D business 科，完全係浪費佐自已既成績。
但係當我入到來讀佐兩年後，我更加覺得自己絕對無揀錯科。
我好鐘意programming。programming 講既係 logic，我自細就好鐘意思考d 關於logic 既問題，我覺得好有趣。
每次當我成功打佐個program 出來我都會好有成功感。
所以我從來都唔會覺得D 功課，LAB 好悶，我好ENJOY 打code既過程。
我自己讀果科D 野好實用。D人成日話D engine 人摺，其實係因為我地WORKLOAD 大。
我地學D 野都好practical，寫program, 電腦入面既structure，運作。
特別係programming,我地真係好寫D program 出來。
雖然普遍都係D比較簡單，細小既program，但係對於岩岩學既人都要花唔少時間，加上通常只有1，2個星期去做。
咁我地又邊到有咁多時間去玩呢？
最重要係既如果我地要係IT 呢行發展，就必需識呢堆基本知識。
基本學完呢堆野，你就有能力自已去寫一D 大型既software。
我覺得讀呢科唔會好似其他科咁，剩係識吹水。

前景方面，其實IT 呢行講既係IDEAS，你有個好既idea，要發圍並唔難。
e.g. 9gag, open rice.... D 人成日話人工跟唔上通脹，我地呢行有咩好？
創業成本低，basically只需要電腦，所以係屋企搞都得。
因此，你就算創業失敗，都唔會話去到一個世界沒日既地步，但係相反你成功佐，你就可能用好低既成本賺到過千萬既收入，比其他人收入高幾十倍。
就算你唔去創業，而家大把人想請programmer，幫佢地寫app,寫software, 人工絕對唔會低。

不過其實讀咩都好，最重要係自已鐘意果科，如果你唔鐘意果樣野你根本唔會做得好，前景幾好都無用。

我覺得大家如果真係因為果科多人揀而走去揀既話，係一件好傻既事。"